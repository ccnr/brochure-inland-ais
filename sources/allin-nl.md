# allin-NL

Bijlage bij document RP \(20\) 56 rev.1 = RP/G \(20\) 65 rev.1 = RIS/G \(20\) 55 rev.1

Informatiedocument over Inland AIS-apparaten en Inland ECDIS-apparaten of vergelijkbare apparaten voor de weergave van elektronische kaarten

## QR1 

Op de Rijn werd de verplichting om een Inland AIS-apparaat dat is aangesloten op een visualiseringssysteem van elektronische kaarten, te installeren en gebruiken, van kracht op 1 december 2014.

Wanneer in dit document de uitdrukking “visualiseringssysteem van elektronische kaarten” wordt gebruikt, wordt daarmee

* een Inland ECDIS-apparaat in informatiemodus
* of een vergelijkbaar apparaat voor de weergave van elektronische kaarten

![](../.gitbook/assets/0%20%284%29.png)

In 2016 en 2017 heeft de Centrale Commissie voor de Rijnvaart \([CCR](https://www.ccr-zkr.org/)\) een enquête gehouden bij schippers, autoriteiten en installatiebedrijven. Het belangrijkste resultaat van deze enquête was dat het Inland AIS-apparaat \(in combinatie met een visualiseringssysteem van elektronische kaarten\) in het algemeen als een hulpmiddel voor een veiligere Rijnvaart wordt beschouwd.

In dit document, dat is bestemd voor bemanningsleden, wordt aan de hand van antwoorden op de concrete vragen van deelnemers aan de enquête meer informatie verstrekt over het belang en het correcte gebruik van het Inland AIS-apparaat in combinatie met een visualiseringssysteem van elektronische kaarten.

In het CCR-document “Informatie met betrekking tot de verplichting tot uitrusting met Inland AIS-apparaten, Inland ECDIS-apparaten of daarmee vergelijkbare visualiseringssystemen”[\[1\]]() \(beschikbaar in het Engels, Frans, Duits en Nederlands[\[2\]]()\) wordt dieper ingegaan op de verplichte uitrusting met en het gebruik van Inland AIS-apparaten en visualiseringssystemen van elektronische kaarten.

## [QR2](https://firebasestorage.googleapis.com/v0/b/gitbook-28427.appspot.com/o/assets/-LzkduvER3ZWneEYq38_/-M-A0UK4Y60-786Wre9p/-M-A2zVb76JfMs6KLkSv/brochureAIS_en.pdf?alt=media&token=a68609d5-0041-484b-b784-6c66cb2420ad%22%20\t%20%22_blank) Wat is een Inland AIS-apparaat?

Het AIS-apparaat \(Automatic Identification System, automatisch identificatiesysteem\) is een transponder voor het automatisch communicatie- en identificatiesysteem dat bedoeld is om de veiligheid van de navigatie te verbeteren door bij te dragen tot een efficiënt gebruik van vessel traffic services \(VTS\), scheepsrapportage, vaartuig-vaartuig- en vaartuig-wal-operaties. Het automatisch identificatiesysteem \(AIS\) werd voor werd aanvankelijk alleen in de zeevaart gebruikt, maar werd in 2010 ook ingevoerd in de Rijnvaart. Het is een automatisch trackingsysteem aan boord van schepen dat vaartuiginformatie verstrekt aan andere vaartuigen en instanties aan de wal, zoals de RIS-centra \(River Information Services\). Omgekeerd ontvangt het AIS-apparaat ook informatie van andere vaartuigen en instanties aan de wal.

De overdracht van informatie geschiedt via de Inland AIS-apparaten aan boord. Inland AIS-apparaten bevatten elektronische sensoren, onder meer voor het global positioning system \(gps\), om de positie van het vaartuig in realtime weer te geven, en een VHF-zendontvanger \(Very High Frequency\) voor de transmissie van gegevens in beide richtingen.

## QR3 Hoe een Inland AIS-apparaat installeren?

Schippers kunnen het Inland AIS-apparaat **niet zelf installeren**. Het Inland AIS-apparaat moet door een erkend deskundig bedrijf \(installatiebedrijf\) worden ingebouwd.

### Lijst van erkende installatiebedrijven

De lijst van installatiebedrijven staat op een specifieke [CESNI](https://listes.cesni.eu/5000-nl.html)-webpagina en kan via de onderstaande links worden geraadpleegd.

[Lijsten van bevoegde autoriteiten, erkende bedrijven alsook goedgekeurde apparatuur en uitrustingen op het gebied van de technische voorschriften voor binnenschepen.](https://listes.cesni.eu/5000-nl.html%22%20/t%20%22_blank)

[Lijsten van de uitrustingen met typegoedkeuring, autoriteiten die bevoegd zijn voor de afgifte van typegoedkeuringen, erkende technische diensten en erkende gespecialiseerde bedrijven](https://listes.cesni.eu/5000-nl.html%22%20/t%20%22_blank)

[listes.cesni.eu](https://listes.cesni.eu/5000-nl.html%22%20/t%20%22_blank)

Als een vaartuig moet zijn uitgerust met een Inland AIS-apparaat met typegoedkeuring, betekent dit dat slechts één van de apparaten uit bovenstaande lijst moet worden geïnstalleerd.

Als uw vaartuig met Inland AIS moet worden uitgerust, is alleen een Inland AIS-apparaat waarvoor “Installatie toegestaan” is aangevinkt, toegestaan.

## QR4 Wat moet een schipper doen wanneer het Inland AIS-apparaat defect is?

Een Inland AIS-apparaat dat in gebruik is, moet betrouwbaar zijn en goed functioneren.

Als een Inland AIS-apparaat defect is, zullen schippers de situatie mogelijk **verkeerd inschatten** waardoor de **veiligheid op de waterwegen in het gedrang kan komen**.

Daarom moet een defect Inland AIS-apparaat onmiddellijk worden hersteld of door een goed functionerend apparaat worden vervangen. Geen enkele reis mag worden begonnen zonder een Inland AIS-apparaat dat ingeschakeld is en naar behoren functioneert.

Storingen kunnen mogelijk worden verholpen door het Inland AIS-apparaat uit te schakelen en weer op te starten \(rebooten\).

Een Inland AIS-apparaat kan defect raken. In dat geval raadt de CCR aan dat de Rijnoeverstaten de volgende tolerantieregels toepassen:

* Wanneer een Inland AIS-apparaat geen gegevens meer uitzendt, mag de reis **gedurende ten hoogste 48 uur worden voortgezet**, zodat het vaartuig de volgende laad- of loshaven kan bereiken of wanneer deze haven te ver is, een plaats waar het defecte apparaat kan worden gerepareerd of vervangen. Als een schipper besluit de reis voort te zetten met een defect Inland AIS-apparaat, is dat volledig onder zijn of haar eigen verantwoordelijkheid.
* **Geen enkele reis mag worden begonnen** zonder een Inland AIS-apparaat dat ingeschakeld is en naar behoren functioneert.
* Gezien de bijzondere aard van de reizen van veerponten en dagtochtschepen, zijn de twee voorafgaande alinea’s niet op deze twee scheepstypen van toepassing. Een veerpont met een Inland AIS-apparaat dat geen gegevens meer uitzendt, mag de reis gedurende ten hoogste 24 uur voortzetten. Een dagtochtschip met een Inland AIS-apparaat dat geen gegevens meer uitzendt, mag de reis gedurende ten hoogste 48 uur voortzetten.
* Wanneer het Inland AIS-apparaat geen gegevens meer uitzendt, moet de schipper via de radio onmiddellijk de verkeerscentrale waarschuwen en zich vervolgens regelmatig melden via het schip-schip VHF-kanaal tot het Inland AIS-apparaat weer werkt.

Een defect Inland AIS-apparaat moet worden hersteld door een erkend deskundig bedrijf \(installatiebedrijf\).

## QR5 Welke voordelen heeft het gebruik van het Inland AIS-apparaat voor de schipper?

Het feit dat het Inland AIS-apparaat informatie verzendt en ontvangt die op een visualiseringssysteem van elektronische kaarten wordt weergegeven, betekent niet dat de schipper het verkeer niet meer in de gaten hoeft te houden door middel van het radarbeeld en door uit het raam van het stuurhuis te kijken.

Alleen de met een Inland AIS-apparaat uitgeruste schepen zijn namelijk zichtbaar op het visualiseringsapparaat en niet alle schepen zijn met een Inland AIS-apparaat uitgerust.

Met een Inland AIS-apparaat **in combinatie met een Inland ECDIS-apparaat** \(of een vergelijkbaar apparaat voor de weergave van elektronische kaarten\) kunnen schippers:

* de naam, positie, snelheid en koers van hun schip **regelmatig verzenden** naar andere **vaartuigen in de omgeving** die ook met Inland AIS zijn uitgerust,
* de naam en positie van andere schepen in de omgeving \(alleen schepen met een goed functionerend Inland AIS-apparaat\) weergeven op het scherm van hun visualiseringssysteem van elektronische kaarten,
* informatie krijgen die hen in staat stelt de nodige maatregelen te treffen voor een **veilige vaart** \(in combinatie met kijken uit het raam en de informatie van andere navigatieapparatuur\).

Het is weliswaar ook mogelijk om met de radar de positie van andere schepen in de omgeving te bepalen, maar de reikwijdte van een radar is zeker op de binnenwateren beperkter dan die van het AIS-apparaat. Inland AIS-apparaten hebben namelijk een **veel groter bereik** en kunnen ook schepen weergeven die zich achter een obstakel, zoals een berg, bevinden.

Het Inland AIS-apparaat biedt de schipper dus **navigatieondersteuning**. **Inland AIS in combinatie met** een visualiseringssysteem van elektronische kaarten is **echter geen navigatiesysteem** zoals de radar.

De schipper moet kennisnemen van de door het Inland AIS-apparaat verstrekte informatie en deze informatie gebruiken om de vlotte en veilige vaart te waarborgen. Deze informatie moet correct en in overeenstemming met de “plicht tot waakzaamheid” van de schipper worden gebruikt.

## QR6 Welke verschillende soorten AIS-apparaten zijn er?

In het algemeen zijn er drie soorten AIS-apparaten:

*  **Inland AIS-apparaten**
* ​AIS-apparaten van klasse A​
* ​AIS-apparaten van klasse B​

### Inland AIS-apparaten

Schepen op de Rijn die onder de uitrustingsverplichting voor Inland AIS vallen \(zie QR7\), moeten zijn uitgerust met een Inland AIS-apparaat met typegoedkeuring.

Dit betekent dat het Inland AIS-apparaat in overeenstemming moet zijn met de eisen van de Inland AIS-teststandaard. Een bevoegde autoriteit onderzoekt of een bepaald apparaat voldoet aan de voorwaarden voor typegoedkeuring en certificeert het.

Schepen op de Rijn moeten zijn uitgerust met een Inland AIS-apparaat met typegoedkeuring. Met betrekking tot de editie van de teststandaard waaraan Inland AIS-apparaten moeten voldoen, geldt het volgende:

* Inland AIS-apparaten die vóór 19 oktober 2012 zijn gecertificeerd, moeten voldoen aan editie 1.0 of 1.01 van de teststandaard van de CCR. Apparaten die na deze datum zijn gecertificeerd, moeten in overeenstemming zijn met editie 2.0 van de teststandaard van de CCR. Inland AIS-apparaten met een typegoedkeuring overeenkomstig editie 1.0 of 1.01 krijgen een door de Centrale Commissie voor de Rijnvaart \(CCR\) toegekend **typegoedkeuringsnummer** in het volgende formaat: R-4-2XX \(X staat voor een cijfer\).
* Inland AIS-apparaten met een typegoedkeuring overeenkomstig editie 1.0 of 1.01 mochten tot 30 november 2015 worden ingebouwd. Ze mogen evenwel nog na deze datum worden gebruikt.
* Vanaf 1 december 2015 mogen alleen Inland AIS-apparaten met een typegoedkeuring overeenkomstig Inland AIS-teststandaard 2017/editie 2.0 van de teststandaard worden geïnstalleerd. Inland AIS-apparaten met een typegoedkeuring overeenkomstig editie 2.0 krijgen een door de Centrale Commissie voor de Rijnvaart \(CCR\) toegekend **typegoedkeuringsnummer** in het volgende formaat: R-4-3XX \(X staat voor een cijfer\).

Naar verwachting zullen vanaf 1 januari 2024 alleen Inland AIS-apparaten met een typegoedkeuring overeenkomstig editie 3.0 van de Inland AIS-teststandaard mogen worden geïnstalleerd. Na deze datum zullen al ingebouwde apparaten nog steeds mogen worden gebruikt. Vanaf 1 januari 2022 \(voorziene datum voor de inwerkingtreding van de ES-TRIN 2021/1\) zal de “Teststandaard voor Inland AIS 2021/editie 3.0” worden gebruikt.

### AIS-apparaten van klasse A

AIS-apparaten van klasse A moeten voldoen aan de voorschriften van de IMO \(Internationale Maritieme Organisatie\) en worden zeer vaak gebruikt in de zeevaart.

Schepen op de Rijn die onder de uitrustingsverplichting voor Inland AIS vallen \(zie QR7\), kunnen niet alleen met een AIS-apparaat van klasse A worden uitgerust.

### AIS-apparaten van klasse B

Vergeleken met AIS-apparaten van klasse A hebben de AIS-apparaten van klasse B minder functionaliteiten. AIS-apparaten van klasse B kunnen bijvoorbeeld worden ingebouwd op pleziervaartuigen. AIS-apparaten van klasse B moeten voldoen aan:

* de desbetreffende voorschriften van Aanbeveling [ITU-R.M 1371](https://www.itu.int/rec/R-REC-M.1371/en) en Richtlijn 2014/53/EU \(RED\),
* de internationale norm [IEC 62287-1 of 2](https://webstore.iec.ch/publication/32705) \(met inbegrip van DSC-kanaalmanagement\).

QR7. Wanneer is installatie van een Inland AIS-apparaat verplicht?

**QR7.1 Schepen die met een Inland AIS-apparaat moeten zijn uitgerust**

De uitrustings- en gebruiksverplichting voor Inland AIS-apparaten wordt in detail beschreven in artikel 4.07 van het [Rijnvaartpolitiereglement \(RPR\)](https://www.ccr-zkr.org/12020200-nl.html#03).

Deze verplichting geldt voor alle schepen, ook voor zeeschepen, veerponten, kleine politieschepen die met een radarapparaat zijn uitgerust, en kleine schepen die van een certificaat van onderzoek overeenkomstig het Reglement Onderzoek schepen op de Rijn \(ROSR\) of van een krachtens dit reglement als gelijkwaardig verklaard certificaat zijn voorzien.

Uitsluitend de hierna genoemde schepen hoeven niet aan deze verplichting te voldoen.

**QR7.2 Vrijgestelde schepen:**

Voor de volgende schepen geldt de verplichting tot uitrusting met een Inland AIS-apparaat niet:

a\) schepen van duwstellen en gekoppelde samenstellen, met uitzondering van het schip dat hoofdzakelijk voor de voortstuwing zorgt,

b\) kleine schepen, met uitzondering van:

* politieschepen die met een radarapparaat zijn uitgerust,
* schepen die van een certificaat overeenkomstig het Reglement Onderzoek schepen op de Rijn \(ROSR\) of van een krachtens dit reglement als gelijkwaardig erkend certificaat zijn voorzien,
* duwbakken zonder eigen mechanische voortstuwing,
* drijvende werktuigen zonder eigen mechanische voortstuwing.

De verplichting tot het inschakelen van het AIS-apparaat is onder QR17 van dit document uiteengezet.

Voor schepen die niet aan de uitrustingsverplichting zijn onderworpen, verdient het aanbeveling gebruik te maken van een krachtens het ROSR toegelaten Inland AIS-apparaat \(en niet van een apparaat van klasse A of B\), omdat een dergelijk apparaat in staat is de specifieke meldingen voor de binnenvaart te ontvangen.

De Centrale Commissie voor de Rijnvaart \(CCR\) beveelt echter aan dat kleine pleziervaartuigen met een AIS-apparaat van klasse B worden uitgerust.

Kleine schepen die niet aan de verplichting tot uitrusting met een Inland AIS-apparatat zijn onderworpen, maar toch een AIS-apparaat willen gebruiken, moeten bovendien zijn uitgerust met een marifooninstallatie voor het schip-schip-verkeer, die goed functioneert en is ingeschakeld op uitluisteren.

Definitie: Overeenkomstig artikel 1.01, onderdeel m, van het Rijnvaartpolitiereglement, is een klein schip een schip waarvan de maximale lengte van de romp, zonder het roer en de boegspriet, minder is dan 20 m, met uitzondering van:

* een schip dat andere dan kleine schepen mag slepen, mag duwen of langszijde vastgemaakt mag meevoeren;
* een schip dat meer dan 12 passagiers mag vervoeren;
* een veerpont;
* een duwbak.

**QR7.3 Bijzondere gevallen**

Net als de commerciële schepen moeten politieschepen die met een radarapparaat zijn uitgerust, ook beschikken over een Inland AIS-apparaat, ook al zijn dit veelal “kleine schepen”.

De schepen van de overheid zijn doorgaans voorzien van een certificaat van onderzoek overeenkomstig de voorschriften van het ROSR of van een krachtens dit reglement als gelijkwaardig erkend certificaat. Bijgevolg moeten ze ook met een Inland AIS-apparaat zijn uitgerust.

**QR7.4 Vergunningen voor het gebruik van de frequentieruimte**

Op alle schepen die met een Inland AIS-apparaat, een radarapparaat of een marifooninstallatie zijn uitgerust, moeten de “vergunning\(en\) voor het gebruik van de frequentieruimte” of het “registratiebewijs voor het gebruik van de frequentieruimte” overeenkomstig artikel 1.10, van het Rijnvaartpolitiereglement aan boord aanwezig zijn.

Deze vergunning of dit registratiebewijs kan worden aangevraagd bij de bevoegde autoriteiten na de aanschaf van het AIS-apparaat. De schipper dient zich ervan te vergewissen dat de eigenaar of exploitant van het schip deze aanvraag heeft ingediend. In ieder geval dient de schipper na te gaan dat deze vergunning of dit bewijs zich aan boord van het schip bevindt.

QR**7.5 Ik wil een Inland AIS-apparaat installeren zonder dat ik hiertoe ben verplicht**

Voor schepen die niet aan de uitrustingsverplichting zijn onderworpen, verdient het aanbeveling gebruik te maken van een toegelaten Inland AIS-apparaat \(en niet van een apparaat van klasse A of B\), omdat een dergelijk apparaat in staat is de specifieke meldingen voor de binnenvaart te ontvangen. De CCR beveelt echter aan dat kleine pleziervaartuigen met een AIS-apparaat van klasse B worden uitgerust.

Voor kleine schepen \(en met name pleziervaartuigen\) die niet aan de verplichting zijn onderworpen en toch met een AIS-apparaat van klasse B worden uitgerust, is de verplichting dit door een erkend deskundig bedrijf te laten installeren niet van toepassing. De CCR beveelt echter aan om toch een beroep te doen op een dergelijk bedrijf om zo de kans op storingen te verminderen.

## QR8 geschrapt

## QR9 Wat zijn de meest voorkomende gegevensvelden van het Inland AIS-apparaat?

De gegevens die het Inland AIS-apparaat verzendt, moeten in overeenstemming met de daadwerkelijke situatie zijn. Op deze pagina staan daarom enkele tips voor schippers en wordt uitgelegd \(indien van toepassing\) waarvoor de gegevens worden gebruikt. Er is ook een [checklist](https://ris.gitbook.io/ebrochure-iais/voyage-checklist) opgesteld die de schipper tijdens zijn dagelijkse activiteiten kan gebruiken.

[Hoe mijn reisgegevens invoeren in het Inland AIS-apparaat?](https://ris.gitbook.io/ebrochure-iais/how-to-enter-my-voyage-data-in-the-inland-ais-device)

[/hoe-mijn-reisgegevens-invoeren-in-het-inland-ais-apparaat](https://ris.gitbook.io/ebrochure-iais/how-to-enter-my-voyage-data-in-the-inland-ais-device)

[Welke gegevens verzendt het AIS-apparaat?](https://ris.gitbook.io/ebrochure-iais/which-data-is-transmitted-by-the-ais-device)

[/welke-gegevens-verzendt-het-ais-apparaat](https://ris.gitbook.io/ebrochure-iais/which-data-is-transmitted-by-the-ais-device)

<table>
  <thead>
    <tr>
      <th style="text-align:left">Gegevensveld</th>
      <th style="text-align:left">Beschrijving</th>
    </tr>
  </thead>
  <tbody>
    <tr>
      <td style="text-align:left"><b>Gebruikersidentificatie (MMSI-nummer)</b>
      </td>
      <td style="text-align:left">Het MMSI-nummer is het identificatienummer van het zendende Inland AIS-apparaat
        dat door de bevoegde telecommunicatieautoriteit wordt toegekend voor radiocommunicatieapparatuur
        aan boord. Het toegewezen MMSI-nummer wordt bij de installatie van het
        Inland AIS-apparaat ingevoerd door het erkend deskundig bedrijf. Aan de
        hand van dit nummer kan het schip in het verkeersmanagementsysteem van
        de autoriteiten worden ge&#xEF;dentificeerd en aan actuele reisgegevens
        worden gekoppeld.</td>
    </tr>
    <tr>
      <td style="text-align:left"><b>Naam van het schip</b>
      </td>
      <td style="text-align:left">De naam van het schip wordt tijdens de installatie door het erkend deskundig
        bedrijf in het Inland AIS-apparaat ingesteld. Aan de hand van de naam kan
        de schipper andere schepen in zijn omgeving identificeren.</td>
    </tr>
    <tr>
      <td style="text-align:left"><b>Scheeps- of samensteltype</b>
      </td>
      <td style="text-align:left">Het <a href="https://ris.gitbook.io/ebrochure-iais/how-to-set-a-convoy-or-a-towed-convoy-in-the-inland-ais-device"><em>scheeps- of samensteltype</em></a> wordt
        in de verkeersmanagementsystemen van de autoriteiten gebruikt om de samenstelling
        van een samenstel te identificeren en/of het gebruik van de sluizen te
        plannen. Inland AIS bevat een lijst van verschillende scheeps- en samensteltypen
        waaruit kan worden gekozen. Bij een samenstel kan het samensteltype van
        het vaartuig wijzigen afhankelijk van het aantal en het type gekoppelde
        duwbakken. Ook voor sommige schepen kan het type wijzigen. De schipper
        dient deze informatie voor elke reis te actualiseren.</td>
    </tr>
    <tr>
      <td style="text-align:left"><b>ENI-nummer</b>
      </td>
      <td style="text-align:left">Het ENI-nummer is het Uniek Europees scheepsidentificatienummer. Het wordt
        bij de installatie van het Inland AIS-apparaat ingesteld door het erkend
        deskundig bedrijf. In de verkeersmanagementsystemen van de autoriteiten
        wordt het ENI-nummer gebruikt om schepen te identificeren en aan hun actuele
        reisgegevens te koppelen.</td>
    </tr>
    <tr>
      <td style="text-align:left"><b>Afmetingen</b>
      </td>
      <td style="text-align:left">
        <p>De afmetingen zijn de lengte over alles en de breedte over alles van het
          schip of samenstel. Voor een enkel schip worden deze waarden ingesteld
          door het erkend deskundig bedrijf tijdens de installatie van het Inland
          AIS-apparaat. Voor een samenstel moeten de waarden worden ingevoerd door
          de schipper overeenkomstig de afmetingen van het samenstel op dat moment.
          De schipper raadpleegt de informatie over de afmetingen van andere vaartuigen
          om ervoor te zorgen dat het ontmoeten en voorbijlopen op een veilige manier
          geschiedt.</p>
        <p>De autoriteiten gebruiken de informatie over de afmetingen in hun verkeersmanagementsystemen
          om het gebruik van de sluizen te plannen en/of voor VTS-diensten.</p>
      </td>
    </tr>
    <tr>
      <td style="text-align:left"><b>Positie</b>
      </td>
      <td style="text-align:left">De positie wordt gebruikt om het vaartuig op een kaart weer te geven.
        Deze positie-informatie geeft de werkelijke positie van de gps-antenne
        van het Inland AIS-apparaat aan boord van het vaartuig weer en wordt gebruikt
        door de andere schippers en de autoriteiten.</td>
    </tr>
    <tr>
      <td style="text-align:left"><b>Snelheid over de grond</b>
      </td>
      <td style="text-align:left">
        <p>Het Inland AIS-apparaat verzendt de snelheid over de grond automatisch.
          Schippers gebruiken deze informatie om te bepalen of een schip zich verplaatst
          en tegen welke snelheid.</p>
        <p>Aan de hand van de snelheid over de grond kunnen de verkeersmanagementsystemen
          van de autoriteiten bepalen of een vaartuig in beweging is. Op deze manier
          kan een onderscheid worden gemaakt tussen vaartuigen die varen, en vaartuigen
          die afgemeerd liggen.</p>
      </td>
    </tr>
    <tr>
      <td style="text-align:left"><b>Koers</b>
      </td>
      <td style="text-align:left">Het Inland AIS-apparaat verzendt de koers van het vaartuig automatisch.
        De andere schippers en de autoriteiten gebruiken deze informatie om de
        vaarrichting van een schip te bepalen.</td>
    </tr>
    <tr>
      <td style="text-align:left"><b>Vaarstatus</b>
      </td>
      <td style="text-align:left">De vaarstatus verstrekt informatie over de bedrijfstoestand van het vaartuig
        (bijvoorbeeld &#x201C;is onderweg op de motor&#x201D;, &#x201C;ligt voor
        anker&#x201D;, &#x201C;ligt afgemeerd&#x201D;). De schipper is verantwoordelijk
        voor het invoeren van de vaarstatus. In de verkeersmanagementsystemen van
        de autoriteiten wordt deze informatie gebruikt voor planningsdoeleinden.
        De informatie over de vaarstatus is misschien niet zo belangrijk voor de
        schipper, maar er wordt op gewezen dat een Inland AIS-apparaat dat &#x201C;is
        onderweg op de motor&#x201D; verzendt, veel meer time-slots voor het zenden
        vereist dan wanneer de vaarstatus is ingesteld op &#x201C;ligt afgemeerd&#x201D;.
        Met name in drukke zones (zoals havens) wordt het systeem minder belast
        als de vaarstatus wordt ingesteld op &#x201C;ligt afgemeerd&#x201D; wanneer
        een vaartuig daadwerkelijk is afgemeerd. De vaarstatus wordt ingevoerd
        door de schipper, maar sommige leveranciers (vooral fabrikanten van Inland
        ECDIS) voorzien de mogelijkheid om de vaarstatus (semi)automatisch in te
        stellen op basis van de snelheid over de grond. De schipper blijft echter
        verantwoordelijk voor de verzonden informatie.</td>
    </tr>
    <tr>
      <td style="text-align:left"><b>Referentiepunt</b>
      </td>
      <td style="text-align:left">Het referentiepunt van een vaartuig is doorgaans de positie van de gps-antenne
        van het AIS-apparaat. Het referentiepunt wordt bij de inbouw van het Inland
        AIS-apparaat ingesteld door het erkend deskundig bedrijf. Het referentiepunt
        moet alleen worden gewijzigd voor samenstellen en dit in functie van de
        samenstelling ervan. Deze informatie wordt doorgaans aangepast samen met
        de afmetingen van het samenstel. Als het referentiepunt niet correct is
        ingesteld, wordt de werkelijke positie van het vaartuig mogelijk niet correct
        weergegeven.</td>
    </tr>
  </tbody>
</table>

## QR10 Welke gegevens verzendt het AIS-apparaat?

Overeenkomstig artikel 4.07, tweede lid, van het Rijnvaartpolitiereglement moeten de gegevens die het Inland AIS-apparaat verzendt, op ieder moment in overeenstemming met de daadwerkelijke situatie zijn. De schipper moet ervoor zorgen dat alle gegevens die het AIS-apparaat verzendt, met de werkelijke gegevens van het schip of samenstel overeenkomen.

Vaartuigen die met een Inland AIS-apparaat zijn uitgerust, zenden van tijd tot tijd informatie uit en ontvangen deze ook van andere schepen met een AIS-apparaat. Deze informatie-uitwisseling geschiedt volledig automatisch. De informatie heeft hoofdzakelijk betrekking op het vaartuig en de nautische gegevens van het vaartuig op dat moment:

* de identiteit van het vaartuig
* zijn exacte positie
* zijn koers en snelheid
* andere specifieke informatie over het schip

Sommige gegevens moet de schipper evenwel handmatig invoeren. Het gaat dan met name om:

* de vaarstatus van het vaartuig \(bv. onderweg, afgemeerd of voor anker\)
* het scheeps- of samensteltype
* lengte over alles en breedte over alles van het schip / samenstel

[Welke vaarstatussen zijn er beschikbaar op een Inland AIS-apparaat?](https://ris.gitbook.io/ebrochure-iais/navigational-status)

[/vaarstatus](https://ris.gitbook.io/ebrochure-iais/navigational-status)

**Lijst van gegevens die door het Inland AIS-apparaat moeten worden verzonden**

Er zijn een aantal minimumgegevens die door het AIS-apparaat worden verzonden en die te allen tijde beschikbaar moeten zijn en met de werkelijkheid overeenstemmen.

Overeenkomstig artikel 4.07, vierde lid, van het Rijnvaartpolitiereglement moeten Inland AIS-apparaten minstens de volgende gegevens zenden:

| Gegevens | Beschrijving | Wanneer actualiseren? |
| :--- | :--- | :--- |
| MMSI | Maritime Mobile Service Identity = identificatienummer van het AIS-apparaat | Elke installatie |
| Naam van het schip | Naam die voor het schip wordt gebruikt op VHF-kanalen | Elke installatie |
| Oproepcode | VHF-radioroepnaam van het schip | Elke installatie |
| Scheeps- of samensteltype | Lijst van schip en samenstel | Elke reis |
| ENI | Uniek Europees scheepsidentificatienummer \(ENI\) of, voor zeeschepen voor zover geen ENI werd toegekend, het IMO-nummer | Elke installatie |
| Lengte | Lengte over alles van het schip of het samenstel met een nauwkeurigheid van 0,1 m | Elke reis |
| Breedte | Breedte over alles van het schip of het samenstel met een nauwkeurigheid van 0,1 m | Elke reis |
| Referentiepunt | Referentiepunt voor de positie-informatie op het schip met een nauwkeurigheid van 1 m \(dit is de positie van de gps-antenne van het Inland AIS-apparaat\), zie bijlage 2 | Elke reis |
| GNSS-positie | Positie van het vaartuig \(afgeleid van gps in het WGS 84-coördinatenstelsel\) | Nooit \(automatisch\) |
| Tijd | Tijdstip van de positiebepaling door het elektronisch apparaat voor positiebepaling | Nooit \(automatisch\) |
| SOG | Snelheid over de grond \(speed over ground\) | Nooit \(automatisch\) |
| COG | Koers over de grond \(course over ground\) | Nooit \(automatisch\) |
| NavStat | Vaarstatus \(navigational status\) | Elk manoeuvre |

Inland AIS-apparaten kunnen meer gegevens verstrekken, maar dit is niet verplicht op de Rijn. Extra gegevens kunnen op vrijwillige basis worden ingevoerd.

Het wordt echter aanbevolen alleen de bovengenoemde verplichte gegevens en geen aanvullende gegevens, zoals reisgegevens, te zenden, omdat dit vaak aanleiding tot verwarring blijkt te geven.

Onderstaande link leidt naar een checklist met taken die vóór, tijdens en na de vaart moeten worden uitgevoerd, zoals het wijzigen van de informatie over het samenstel indien nodig.

## QR11 Gegevens invoeren in het Inland AIS-apparaat

De schipper moet sommige gegevens die door het Inland AIS-apparaat worden verzonden, voor elke reis minstens één keer controleren. Zo kan bijvoorbeeld de informatie over het samenstel variëren al naargelang de reis.

Als het samenstel wordt gewijzigd, moet de schipper de volgende gegevens aanpassen:

* scheeps- of samensteltype
* positie van het referentiepunt \(gps-antenne\)

[Hoe stel ik het referentiepunt voor de positie-informatie op het schip in?](https://ris.gitbook.io/ebrochure-iais/reference-point-for-the-positional-information)

[/referentiepunt-voor-de-positie-informatie](https://ris.gitbook.io/ebrochure-iais/reference-point-for-the-positional-information)

Controleer welke eenheid het Inland AIS-apparaat gebruikt voor de positie \(bijvoorbeeld meter of decimeter\).

Voorbeeld: voor een samenstel van 12,54 m breed voert de schipper in het Inland AIS-apparaat 12,6 m of 126 dm in, afhankelijk van de eenheid die door het apparaat wordt gevraagd.

Voor schepen die nooit in samenstel varen, wordt de positie van het referentiepunt ingevoerd door het erkend deskundig bedrijf tijdens de installatie van het apparaat. Deze informatie hoeft daarna niet meer te worden gewijzigd.

### Voor samenstellen:

[Hoe een samenstel of sleep instellen in het Inland AIS-apparaat?](https://ris.gitbook.io/ebrochure-iais/how-to-set-a-convoy-or-a-towed-convoy-in-the-inland-ais-device)

[/hoe-een-samenstel-of-sleep-instellen-in-het-inland-ais-apparaat](https://ris.gitbook.io/ebrochure-iais/how-to-set-a-convoy-or-a-towed-convoy-in-the-inland-ais-device)

### Gegevens die het Inland AIS-apparaat automatisch bepaalt

Een deel van de gegevens wordt automatisch bepaald en uitgezonden. De schipper hoeft deze niet in te voeren in het Inland AIS-apparaat. Deze gegevens zijn:

* positie \(in WGS84\) van het eigen schip of samenstel waarop het Inland AIS-apparaat is ingebouwd,
* snelheid over de grond \(vaartsnelheid\),
* koers over de grond \(vaart\),
* tijdstip van de elektronische positiebepaling.

### Instellingen die bij de inbouw van het Inland AIS-apparaat worden ingevoerd

In geval van een wijziging met betrekking tot het schip moeten deze instellingen worden aangepast \(bijvoorbeeld: het schip krijgt een nieuwe eigenaar of naam, het schip wordt verlengd\).

De onderstaande gegevens worden ingevoerd wanneer het Inland AIS-apparaat wordt ingebouwd. Dit voor het eerst invoeren van gegevens \(en iedere wijziging van deze gegevens\) moet door een erkend deskundig bedrijf worden uitgevoerd. De schipper moet er echter wel op toezien dat het bedrijf de juiste gegevens invoert:

* identificatienummer van het AIS-apparaat \(MMSI\)
* naam van het schip
* oproepcode \(roepnaam van het schip voor VHF-radio\)
* Uniek Europees scheepsidentificatienummer \(ENI\)
* lengte over alles van het schip ten opzichte van de gps-antenne aan boord, met een nauwkeurigheid van 0,1 m, zie bijlage 2
* breedte over alles van het schip ten opzichte van de gps-antenne aan boord, met een nauwkeurigheid van 0,1 m, zie bijlage 2

### Zenden van onjuiste gegevens door het Inland AIS-apparaat

De schipper moet regelmatig controleren of de gegevens die door het Inland AIS-apparaat worden verzonden, correct zijn. Hij kan hiervoor de instellingen controleren in de desbetreffende menu’s van het Inland AIS-apparaat \(zie de handleiding van het Inland AIS-apparaat\).

In zeldzame gevallen kan een Inland AIS-apparaat onjuiste gegevens uitzenden terwijl de schipper daar geen weet van heeft. Daarom beveelt de CCR aan dat andere schippers zich op eigen initiatief tot de betrokken schipper richten, indien blijkt dat het Inland AIS-apparaat van zijn/haar schip onjuiste gegevens uitzendt.

De schipper moet de gegevens onmiddellijk corrigeren of de nodige stappen zetten om deze te laten corrigeren door een erkend deskundig bedrijf. Een schipper die geen gevolg geeft aan dit verzoek, loopt het risico te worden vervolgd.

## QR12 Hoe mijn reisgegevens invoeren in het Inland AIS-apparaat?

De River Information Services \(RIS\) kunnen meer gegevens verstrekken, maar het zenden van die gegevens is niet verplicht en de gegevens worden op vrijwillige basis ingevoerd. Het wordt echter aanbevolen alleen de in QR10 opgesomde verplichte gegevens te zenden en geen aanvullende gegevens, zoals reisgegevens, omdat dit vaak aanleiding tot verwarring blijkt te geven.

De onderstaande link geeft toegang tot een heel nuttige checklist met taken die vóór, tijdens en na de vaart moeten worden uitgevoerd:

[Checklist voor reizen](https://ris.gitbook.io/ebrochure-iais/voyage-checklist)

[/checklist-voor-reizen](https://ris.gitbook.io/ebrochure-iais/voyage-checklist)

De schipper moet ervoor zorgen dat de gegevens die door het Inland AIS-apparaat worden verzonden, te allen tijde **up-to-date** zijn.

## QR13 Hoe controleren of de door Inland AIS verzonden gegevens correct zijn?

De schipper moet weten welke gegevens door het Inland AIS-apparaat worden verzonden, zodat hij kan controleren of deze met de werkelijke situatie overeenstemmen. De schipper kan hiervoor verschillende controles verrichten:

* Controle of de antenne is opgericht \(dus verticaal staat\).
* Controle van de instellingen in het Inland AIS-apparaat. Er zijn verschillende menu’s om de door Inland AIS verzonden gegevens in te stellen, te wijzigen en te controleren in de integrale weergave van het Inland AIS-apparaat \(de zogeheten MKD, Minimum Keyboard Display\). Raadpleeg de handleiding van de fabrikant van het Inland AIS-apparaat voor meer informatie.
* Controle van de instellingen in het Inland ECDIS-apparaat. Veel Inland ECDIS-leveranciers voorzien de mogelijkheid om de door Inland AIS verzonden gegevens in te stellen, te wijzigen en te controleren in hun Inland ECDIS-weergave. Schippers kunnen informatie over de mogelijkheden verkrijgen van hun Inland ECDIS-leverancier. Bij sommige vergelijkbare apparaten voor de weergave van elektronische kaarten kunnen de instellingen ook op dit apparaat worden gecontroleerd. Zo niet kunnen de instellingen rechtstreeks op het Inland AIS-apparaat worden geverifieerd.
* Controle van de instellingen door contact op te nemen met een RIS-centrum. De meeste RIS-centra beschikken over een volledig overzicht van de ontvangen AIS-gegevens. Deze kunnen worden geverifieerd door contact op te nemen met het centrum via VHF of telefoon.
* Controle van de verzonden gegevens door een beroep te doen op een andere schipper. Elk schip dat met een Inland AIS-apparaat is uitgerust, kan de gegevens die door andere vaartuigen worden verzonden, ontvangen. U zou een andere schipper kunnen vragen welke informatie hij of zij over uw schip ontvangt.

### Controleer de status van het alarm en de sensoren van het Inland AIS-apparaat

Het Inland AIS-apparaat geeft informatie over de alarm- en sensorstatus wanneer er een probleem is met het apparaat of de aangesloten sensoren \(bv. de GNSS-sensor of de antenne\). Door deze statussen regelmatig te controleren, kan een eventueel probleem mogelijk in een vroeg stadium worden opgemerkt. De alarmcode geeft een indicatie over de aard van het probleem.

Deze alarmstatussen bevatten nuttige informatie voor het installatiebedrijf en helpen het probleem correct in te schatten.

## geschrapt! QR14+QR15

## Wat zijn de vereisten voor de installatie van een Inland AIS-apparaat?

### Een Inland AIS-apparaat inbouwen

Een Inland AIS-apparaat moet door een [erkend deskundig bedrijf](https://ris.gitbook.io/ebrochure-iais/how-to-install-inland-nautical-equipment#list-of-approved-installing-firms) worden ingebouwd.

Deze bedrijven kunnen alleen door een bevoegde autoriteit worden erkend en worden in de onderstaande lijst opgenomen:

[Lijsten van bevoegde autoriteiten, erkende bedrijven alsook goedgekeurde apparatuur en uitrustingen op het gebied van de technische voorschriften voor binnenschepen.](https://listes.cesni.eu/5000-nl.html%22%20/t%20%22_blank)

[Lijsten van de uitrustingen met typegoedkeuring, autoriteiten die bevoegd zijn voor de afgifte van typegoedkeuringen, erkende technische diensten en erkende gespecialiseerde bedrijven](https://listes.cesni.eu/5000-nl.html%22%20/t%20%22_blank)

[listes.cesni.eu](https://listes.cesni.eu/5000-nl.html%22%20/t%20%22_blank)

De correcte installatie door een erkend deskundig bedrijf omvat:

* de inbouw en configuratie van het Inland AIS-apparaat,
* de tests of de apparatuur goed functioneert,
* de documentatie van alle instellingen,
* het opleiden van de bemanningsleden,
* het verstrekken van een handleiding \(bij voorkeur in de moedertaal van de schipper\), die aan boord moet worden bewaard,
* het verstrekken van het inbouwcertificaat, dat aan boord moet worden bewaard.

Bij de inbouw van een AIS-apparaat op een schip waarvoor de uitrusting met een Inland AIS-apparaat **niet** verplicht is, wordt het volgende in acht genomen:

* een Inland AIS-apparaat mag alleen door een erkend deskundig bedrijf worden ingebouwd;
* ook AIS-apparaten van klasse A mogen alleen door een erkend deskundig bedrijf worden ingebouwd;
* voor de inbouw van AIS-apparaten van klasse B wordt installatie door een erkend deskundig bedrijf aangeraden.

[Wanneer is installatie van Inland AIS-apparatuur verplicht?](https://ris.gitbook.io/ebrochure-iais/when-is-it-compulsory-to-install-inland-ais-equipment)

[/wanneer-is-installatie-van-inland-ais-apparatuur-verplicht](https://ris.gitbook.io/ebrochure-iais/when-is-it-compulsory-to-install-inland-ais-equipment)

### Inbouw aan boord van schepen die gevaarlijke stoffen vervoeren

Het Europees Verdrag inzake het internationale vervoer van gevaarlijke goederen over de binnenwateren \(ADN\) trad op 29 februari 2008 in werking. De technische voorschriften voor het vervoer van gevaarlijke goederen omvatten bepalingen met betrekking tot de inbouw van Inland AIS-apparaten aan boord van schepen.

Voor **tankschepen** gelden er verschillende voorschriften voor de positie van de Inland AIS-antenne. Geen enkel deel van de antenne voor elektronische apparaten mag zich boven de ladingzone bevinden en geen enkel deel van een VHF-antenne die voor een Inland AIS-apparaat wordt gebruikt, mag zich op een afstand van minder dan 2 meter van de ladingzone bevinden.

### Installatie van een tweedehands Inland AIS-apparaat

Een deskundig bedrijf dat door de bevoegde autoriteit is erkend, mag ook gebruikte Inland AIS-apparaten inbouwen. Zo wordt gewaarborgd dat alle relevante gegevens op correcte wijze opnieuw worden ingevoerd.

Het MMSI-nummer van het Inland AIS-apparaat is aan het schip gerelateerd. Om een al gebruikt Inland AIS-apparaat te installeren, is een nieuw MMSI-nummer vereist. Bij inbouw in een ander schip moet dus een nieuw MMSI-nummer door de bevoegde autoriteiten worden toegekend.

### Het Inland AIS-apparaat testen

De correcte inbouw van een AIS-apparaat wordt vastgesteld door een afsluitende test. Deze test wordt uitgevoerd door een erkend deskundig bedrijf.

### Typegoedkeuring van een Inland AIS-apparaat

Inland AIS-apparaten moeten in overeenstemming zijn met de eisen van de Inland AIS-teststandaard. Een bevoegde autoriteit onderzoekt of een bepaald apparaat voldoet aan de voorwaarden voor typegoedkeuring en certificeert het.

Een lijst van Inland AIS-apparaten met typegoedkeuring is te vinden via de volgende links:

[Lijsten van bevoegde autoriteiten, erkende bedrijven alsook goedgekeurde apparatuur en uitrustingen op het gebied van de technische voorschriften voor binnenschepen.](https://listes.cesni.eu/5000-nl.html%22%20/t%20%22_blank)

[Lijsten van de uitrustingen met typegoedkeuring, autoriteiten die bevoegd zijn voor de afgifte van typegoedkeuringen, erkende technische diensten en erkende gespecialiseerde bedrijven](https://listes.cesni.eu/5000-nl.html%22%20/t%20%22_blank)

[listes.cesni.eu](https://listes.cesni.eu/5000-nl.html%22%20/t%20%22_blank)

Wat is de huidige teststandaard voor Inland AIS-apparaten?

Tot 31 december 2021 wordt de “Teststandaard Inland AIS 2017/2.0” gebruikt.

[AIS Test 2017 - CESNI - Europees Comité voor de opstelling van standaarden voor de binnenvaart](https://www.cesni.eu/documents/ais-2017/)

[Editie 2017/2.0](https://www.cesni.eu/documents/ais-2017/)

[www.cesni.eu](https://www.cesni.eu/documents/ais-2017/)

Vanaf 1 januari 2022 \(voorziene datum voor de inwerkingtreding van de ES-TRIN 2021/1\) zal de “Teststandaard voor Inland AIS 2021/editie 3.0” worden gebruikt.

### Overgangsbepalingen voor vaartuigen

Schepen die onder de uitrustingsverplichting vallen, moeten zijn uitgerust met een Inland AIS-apparaat met typegoedkeuring. Met betrekking tot de editie van de teststandaard waaraan Inland AIS-apparaten moeten voldoen, geldt het volgende:

* Inland AIS-apparaten die vóór 19 oktober 2012 zijn gecertificeerd, moeten voldoen aan editie 1.0 of 1.01 van de teststandaard van de CCR. Apparaten die na deze datum zijn gecertificeerd, moeten in overeenstemming zijn met editie 2.0 van de teststandaard van de CCR. Inland AIS-apparaten met een typegoedkeuring overeenkomstig editie 1.0 of 1.01 krijgen een door de Centrale Commissie voor de Rijnvaart \(CCR\) toegekend **typegoedkeuringsnummer** in het volgende formaat: R-4-2XX \(X staat voor een cijfer\).
* Inland AIS-apparaten met een typegoedkeuring overeenkomstig editie 1.0 of 1.01 mochten tot 30 november 2015 worden ingebouwd. Ze mogen evenwel nog na deze datum worden gebruikt. Vanaf 1 december 2015 mogen alleen Inland AIS-apparaten met een typegoedkeuring overeenkomstig Inland AIS-teststandaard 2017/editie 2.0 van de teststandaard worden geïnstalleerd. Inland AIS-apparaten met een typegoedkeuring overeenkomstig editie 2.0 krijgen een door de Centrale Commissie voor de Rijnvaart \(CCR\) toegekend **typegoedkeuringsnummer** in het volgende formaat: R-4-3XX \(X staat voor een cijfer\).
* Naar verwachting zullen vanaf 1 januari 2024 alleen Inland AIS-apparaten met een typegoedkeuring overeenkomstig editie 3.0 van de Inland AIS-teststandaard mogen worden geïnstalleerd. Na deze datum zullen al ingebouwde apparaten nog steeds mogen worden gebruikt. Vanaf 1 januari 2022 \(voorziene datum voor de inwerkingtreding van de ES-TRIN 2021/1\) zal de “Teststandaard voor Inland AIS 2021/editie 3.0” worden gebruikt.

## QR17 Wat houdt het verplichte gebruik van het Inland AIS-apparaat precies in?

### Principe: het Inland AIS-apparaat moet permanent ingeschakeld zijn

Overeenkomstig artikel 4.07, tweede lid, van het [Rijnvaartpolitiereglement](https://ccr-zkr.org/13020500-nl.html#01) moet het Inland AIS-apparaat permanent ingeschakeld zijn. Er zijn echter enkele uitzonderingen.

Schepen waarop een Inland AIS-apparaat op vrijwillige basis is ingebouwd, worden aangeraden het permanent ingeschakeld te houden.

### Uitzonderingen

De verplichting om het Inland AIS-apparaat permanent ingeschakeld te houden, geldt niet:

* voor schepen en samenstellen die zich in de overnachtingshavens Haaften, IJzendoorn en Lobith bevinden \(hoewel de CCR het wel aanbeveelt\),
* indien de bevoegde autoriteit een plaatselijke uitzondering voor vaarwateren die bouwkundig van de vaargeul zijn gescheiden, heeft toegestaan,
* voor politieschepen, indien het verzenden van AIS-gegevens het uitvoeren van politietaken in gevaar kan brengen.

## QR18 Hoe een samenstel of sleep instellen in het Inland AIS-apparaat?

### Samenstellen

#### QR18-1 Duwstellen en gekoppelde samenstellen

Het schip dat hoofdzakelijk voor de voortstuwing zorgt, moet zijn Inland AIS-apparaat ingeschakeld hebben. De gegevens van het samenstel moeten daarin correct zijn ingevoerd. Op de andere schepen die tot het samenstel behoren, moeten de aanwezige Inland AIS-apparaten uitgeschakeld zijn.

**Belangrijke informatie voor de schipper**

Wanneer het samenstel wordt gewijzigd, moeten de door het Inland AIS-apparaat verzonden gegevens \(zoals scheepstype, afmetingen\) handmatig worden aangepast.

De scheepstypen zijn als volgt:

| **Scheeps-typen** |  |
| :--- | :--- |
| **Code** | **Scheepsnaam** |
| 8000 | Vaartuig, type onbekend |
| 8010 | Motorvrachtschip |
| 8020 | Motortankschip |
| 8021 | Motortankschip, vloeibare lading, type N |
| 8022 | Motortankschip, vloeibare lading, type C |
| 8023 | Motortankschip, droge lading alsof het om een vloeibare lading ging \(bv. cement\) |
| 8030 | Containerschip |
| 8040 | Gastanker |
| 8050 | Motorvrachtschip, sleepboot |
| 8060 | Motortankschip, sleepboot |
| 8070 | Motorvrachtschip met een of meer schepen langszij |
| 8080 | Motorvrachtschip met tanker |
| 8090 | Motorvrachtschip dat een of meer vrachtschepen voortduwt |
| 8100 | Motorvrachtschip dat ten minste een tankschip voortduwt |
| 8150 | Vrachtduwbak |
| 8160 | Tankduwbak |
| 8161 | Tankduwbak, vloeibare lading, type N |
| 8162 | Tankduwbak, vloeibare lading, type C |
| 8163 | Tankduwbak, droge lading alsof het om een vloeibare lading ging \(bv. cement\) |
| 8170 | Vrachtduwbak met containers |
| 8180 | Gastankduwbak |
| 8440 | Passagiersschip, veerboot, Rode Kruisschip, cruiseschip |
| 8441 | Veerboot |
| 8442 | Rode Kruisschip |
| 8443 | Cruiseschip |
| 8444 | Passagiersschip zonder accommodatie |
| 8445 | Hogesnelheidsschip voor dagtochten |
| 8446 | Draagvleugelboot voor dagtochten |
| 8447 | Cruisezeilschip |
| 8448 | Passagierszeilschip zonder accommodatie |
| 8450 | Dienstvaartuig, politiepatrouilleboot, havendiensten |
| 8451 | Dienstvaartuig |
| 8452 | Politiepatrouilleboot |
| 8453 | Havendienstvaartuig |
| 8454 | Patrouillevaartuig |
| 8460 | Werkvaartuig, drijvende kraan, kabelschip, betonningsvaartuig, baggermachine |
| 8470 | Niet nader gespecificeerd gesleept object |
| 8480 | Vissersvaartuig |
| 8490 | Bunkerschip |
| 8500 | Duwbak, tanker, chemisch |
| 8510 | Niet nader gespecificeerd object |
| 1500 | Vrachtschip \(zee\) |
| 1510 | Containerschip \(zee\) |
| 1520 | Bulkcarrier \(zee\) |
| 1530 | Tanker |
| 1540 | Gastanker |
| 1850 | Recreatievaartuig, meer dan 20 meter |
| 1900 | Snel schip |
| 1910 | Draagvleugelboot |
| 1920 | Snel vaartuig met twee evenwijdige kielen |

#### QR18-2 Slepen

In tegenstelling tot bij duwstellen en gekoppelde samenstellen moeten alle vaartuigen die deel uitmaken van een sleepcombinatie, hun Inland AIS-apparaat ingeschakeld hebben. De afmetingen die in het Inland AIS-apparaat moeten worden ingevoerd, zijn de afmetingen van het vaartuig in kwestie. M.a.w. voor de sleepboot worden de afmetingen van de sleepboot zelf ingevoerd. Dat geldt ook voor alle gesleepte vaartuigen.

De samensteltype zijn als volgt:

| Samensteltypen |  |
| :--- | :--- |
| **Code** | **Scheepsnaam** |
| 8110 | Sleepboot, vrachtschip |
| 8120 | Sleepboot, tankschip |
| 8130 | Gekoppeld sleep-vrachtschip |
| 8140 | Gekoppeld sleep-vracht/tankschip |
| 8210 | Duwboot met een vrachtduwbak |
| 8220 | Duwboot met twee vrachtduwbakken |
| 8230 | Duwboot met drie vrachtduwbakken |
| 8240 | Duwboot met vier vrachtduwbakken |
| 8250 | Duwboot met vijf vrachtduwbakken |
| 8260 | Duwboot met zes vrachtduwbakken |
| 8270 | Duwboot met zeven vrachtduwbakken |
| 8280 | Duwboot met acht vrachtduwbakken |
| 8290 | Duwboot met negen of meer vrachtduwbakken |
| 8310 | Duwboot met een tank- of gastankduwbak |
| 8320 | Duwboot met twee vrachtduwbakken, waarvan minstens een tank- of gastankduwbak |
| 8330 | Duwboot met drie vrachtduwbakken, waarvan minstens een tank- of gastankduwbak |
| 8340 | Duwboot met vier vrachtduwbakken, waarvan minstens een tank- of gastankduwbak |
| 8350 | Duwboot met vijf vrachtduwbakken, waarvan minstens een tank- of gastankduwbak |
| 8360 | Duwboot met zes vrachtduwbakken, waarvan minstens een tank- of gastankduwbak |
| 8370 | Duwboot met zeven vrachtduwbakken, waarvan minstens een tank- of gastankduwbak |
| 8380 | Duwboot met acht vrachtduwbakken, waarvan minstens een tank- of gastankduwbak |
| 8390 | Duwboot met negen of meer vrachtduwbakken, waarvan minstens een tank- of gastankduwbak |
| 8400 | Sleepboot, losvarend |
| 8410 | Sleepboot met een of meer slepen |
| 8420 | Assisterende sleepboot |
| 8430 | Duwboot, losvarend |

UITVOERINGSVERORDENING \(EU\) 2019/838 VAN DE COMMISSIE van 20 februari 2019 inzake de technische specificaties voor tracking- en tracingsystemen voor schepen en tot intrekking van Verordening \(EG\) nr. 415/2007

## QR19 Welke vaarstatussen zijn er beschikbaar op een Inland AIS-apparaat?

De vaarstatus is een van de verplichte gegevens en moet overeenkomstig artikel 4.07, tweede lid, van het Rijnvaartpolitiereglement op ieder moment met de werkelijkheid overeenkomen.

De in het Inland AIS-apparaat ingevoerde vaarstatus geeft de werkelijke vaarstatus van het schip op dat moment weer. Vaak gebruikte vaarstatussen zijn “is onderweg op de motor \(nr. 0\)”, “ligt afgemeerd \(nr. 5\)” en “ligt voor anker \(nr. 1\)”. De vaarstatussen “is beperkt manoeuvreerbaar” en “is beperkt door de diepgang” worden gebruikt als aan de voorwaarden voor deze specifieke vaarstatussen is voldaan. Daarnaast zijn er nog andere vaarstatussen die algemeen bekend zijn in de zeevaart, maar niet worden gebruikt in de binnenvaart.

De vaarstatus wordt verzonden naar andere schepen, maar heeft ook een invloed op het interval waarmee het AIS-apparaat de gegevens verzendt. Daarom is het belangrijk dat de vaarstatus te allen tijde correct is ingesteld.

Het interval voor het verzenden bedraagt 3 minuten wanneer de vaarstatus is ingesteld op “ligt afgemeerd \(nr. 5\)” of “ligt voor anker \(nr. 1\)”, en 10 seconden wanneer deze is ingesteld op “is onderweg op de motor \(nr. 0\)”.

| Code | Beschrijving |
| :--- | :--- |
| 0 | is onderweg op de motor |
| 1 | ligt voor anker |
| 2 | is niet manoeuvreerbaar |
| 3 | is beperkt manoeuvreerbaar |
| 4 | is beperkt door de diepgang |
| 5 | ligt afgemeerd |
| 6 | aan de grond gelopen |
| 7 | is bezig met vissen |
| 8 | vaart onder zeil |
| 9 | gereserveerd voor toekomstig gebruik |
| 10 | gereserveerd voor toekomstig gebruik |
| 11 | gereserveerd voor toekomstig gebruik |
| 12 | gereserveerd voor toekomstig gebruik |
| 13 | gereserveerd voor toekomstig gebruik |
| 14 | AIS-SART \(actief\) |
| 15 | niet gedefinieerd \(bij wijze van test ook gebruikt voor AIS SART\) |

### QR19-1 Kan de vaarstatus automatisch worden ingesteld op het Inland AIS-apparaat?

De vaarstatus voortdurend aanpassen is lastig. Daarom bieden sommige Inland ECDIS-apparaten de mogelijkheid dat er ter herinnering een specifiek berichtje op het Inland ECDIS-scherm verschijnt wanneer de vaarstatus moet worden gewijzigd. In sommige gevallen is een automatische instelling ook mogelijk. De schipper moet echter altijd controleren of de voorgestelde vaarstatus wel klopt. Het maakt namelijk een groot verschil of de vaarstatus is ingesteld op “ligt afgemeerd” of “is onderweg op de motor”.

Het is de taak van de schipper om erop toe te zien dat het Inland AIS-apparaat te allen tijde een accurate vaarstatus verzendt.

## QR20 Hoe stel ik het referentiepunt voor de positie-informatie op het schip in?

De ruimte die het vaartuig inneemt, wordt uitgedrukt ten opzichte van de positie van de gps-antenne van het Inland AIS-apparaat, die het referentiepunt is voor de positie-informatie op het schip. De waarden A, B, C en D geven de afstand weer van de gps-antenne tot de boeg \(A\), de achtersteven \(B\), bakboord \(C\) en stuurboord \(D\) van het schip.

**A\) De waarden A, B, C en D invoeren tijdens de installatie**

Het erkend deskundig bedrijf voert de waarden A, B, C en D tijdens de inbouw van het Inland AIS-apparaat in met een nauwkeurigheid van 1 m. De lengte over alles en de breedte over alles van het schip worden ingevoerd met een nauwkeurigheid van 0,1 m.

Als het schip geen deel uitmaakt van een samenstel, veranderen deze waarden nooit. De schipper hoeft dan verder niets te doen.

![Graphical user interface, text, application

Description automatically generated](../.gitbook/assets/1%20%283%29.png)

Afbeelding A

Afbeelding A: de positie van de gps-antenne aan boord wordt ingevoerd tijdens de installatie \(de waarden A, B, C en D staan voor de afstand van de gps-antenne tot de omtrek van het vaartuig\).

**A\) De waarden A, B, C en D invoeren in geval van een samenstel**

Als het gaat om een samenstel moeten de waarden A, B, C en D worden aangepast, wanneer de samenstelling wijzigt. De waarden A, B, C en D komen altijd overeen met de afmetingen in totaal, dus de volledige plaats die door het samenstel, m.a.w. door de duwboot en alle gekoppelde duwbakken, wordt ingenomen.

Als de omtrek van het samenstel wijzigt, moet de schipper dus ook de waarden A, B, C en D in het Inland AIS-apparaat aanpassen.

Er zijn twee verschillende procedures om deze waarden aan te passen. Welke moet worden gevolgd, hangt af van hoe oud het Inland AIS-apparaat is.

**B1\) Invoeren van de waarden A, B, C en D in Inland AIS-apparaten die vóór 1 december 2015 zijn ingebouwd**

Bij Inland AIS-apparaten die vóór 1 december 2015 zijn ingebouwd \(met typegoedkeuringsnummer R-4-200 tot en met R-4-222\), moet de schipper de waarden A, B, C en D instellen met een nauwkeurigheid van 1 m overeenkomstig de omtrek van het samenstel. De lengte over alles en de breedte over alles moeten worden ingesteld met een nauwkeurigheid van 0,1 m.

Omdat dit nogal omslachtig is, beschikken sommige Inland ECDIS-apparaten over een speciaal configuratiemenu om de invoering van deze gegevens te vergemakkelijken.

![Chart

Description automatically generated](../.gitbook/assets/2%20%282%29.png)

Afbeelding B1:

Afbeelding B1: de schipper moet de waarden A, B, C en D, die de positie van de gps-antenne op het samenstel aangeven, aanpassen wanneer het samenstel wordt gewijzigd. De positie van de antenne moet namelijk worden bepaald ten opzichte van de omtrek van het volledige samenstel \(de waarden A, B, C en D geven de afstand weer van de gps-antenne tot de buitenomtrek van het samenstel\).

Dit geldt voor Inland AIS-apparaten die voor 1 december 2015 zijn ingebouwd \(met typegoedkeuringsnummer R-4-200 tot en met R-4-222\).

**B1\) Invoeren van de waarden A, B, C en D in Inland AIS-apparaten die na 1 december 2015 zijn ingebouwd**

Bij Inland AIS-apparaten die na 1 december 2015 zijn ingebouwd \(met typegoedkeuringsnummer R-4-300 tot en met R-4-3xx\), hoeft de schipper de waarden A, B, C en D niet rechtstreeks te wijzigen overeenkomstig de gewijzigde omtrek van het samenstel. In plaats daarvan moet hij de waarden invoeren voor de uitbreiding die het gevolg is van de toevoeging van duwbakken aan de duwboot.

De onderstaande waarden moeten in meter worden ingevoerd met een nauwkeurigheid van 0,1 m.

* EA: de verlenging vooraan de duw- of sleepboot,
* EB: de verlenging achteraan,
* ED: de uitbreiding aan bakboord,
* EC: de uitbreiding aan stuurboord.

De dienovereenkomstige lengte over alles en breedte over alles worden automatisch berekend en door het Inland AIS-apparaat verzonden.

![A picture containing diagram

Description automatically generated](../.gitbook/assets/3%20%283%29.png)

Afbeelding B2

Ook in dit geval beschikken sommige Inland ECDIS-apparaten over een speciaal configuratiemenu om de invoering van deze gegevens te vergemakkelijken.

Elke keer als het samenstel wordt gewijzigd, moet de schipper deze waarden opnieuw invoeren. Dit geldt voor Inland AIS-apparaten die na 1 december 2015 zijn ingebouwd \(met typegoedkeuringsnummer R-4-300 tot en met R-4-3xx\).

## QR21 Wat is een visualiseringssysteem van elektronische kaarten?

Zoals is vastgelegd in CCR-Besluit 2014-I-12 wordt met de uitdrukking “visualiseringssysteem van elektronische kaarten”

- een Inland ECDIS-apparaat in informatiemodus

 - of een vergelijkbaar apparaat voor de weergave van elektronische kaarten

bedoeld.

Deze systemen omvatten met name software die de weergave mogelijk maakt van

*  elektronische kaarten

Wanneer het systeem op een AIS-apparaat is aangesloten, geeft de software ook de volgende informatie weer:

* de positie van het eigen vaartuig op de kaart
* de positie en bewegingen van andere vaartuigen
* informatie over andere vaartuigen
* AIS-alarmberichten \(alleen voor Inland ECDIS in informatiemodus\)

Deze systemen kunnen ook andere informatie weergeven. Om een optimaal gebruik van Inland ECDIS in informatiemodus of een vergelijkbaar apparaat voor de weergave van elektronische kaarten te garanderen, moet deze apparatuur voldoen aan zekere minimumeisen. Deze minimumeisen zijn vastgelegd om ervoor te zorgen dat het Inland ECDIS-apparaat in informatiemodus of een vergelijkbaar apparaat voor de weergave van elektronische kaarten correct functioneert. Ter aanvulling zijn er ook aanbevelingen opgesteld. Voor de Rijnvaart zijn de minimumeisen vastgelegd bij Besluit 2014-I-12.

https://ccr-zkr.org/files/documents/ris/prot2014I12nl\_Annexe2.pdf

Wanneer het Inland ECDIS-apparaat op de radar is aangesloten, is het systeem in navigatiemodus en kan het voor navigatie worden gebruikt. Inland ECDIS in navigatiemodus moet daarom aan strengere eisen voldoen.

## QR22 Waarom is het nuttig om mijn schip uit te rusten met een visualiseringssysteem van elektronische kaarten?

Visualiseringssystemen van elektronische kaarten zijn een combinatie van hardware en software om elektronische binnenvaartkaarten weer te geven.

Visualiseringssystemen van elektronische kaarten zijn systemen voor de weergave van elektronische binnenvaartkaarten. Het doel van deze systemen is de binnenvaart veiliger en efficiënter maken en op die manier ook het milieu beschermen.

Inland AIS-apparaten maken het mogelijk informatie uit te wisselen tussen vaartuigen onderling en tussen vaartuigen en de wal. Dankzij AIS-repeaterstations aan wal is het zelfs mogelijk informatie te ontvangen van schepen die men niet zelf kan zien, met name in bergachtige gebieden.

Alleen met een specifiek visualiseringssysteem van elektronische kaarten en een scherm dat groot genoeg is om alle relevante details weer te geven, kan het potentieel van Inland AIS-apparaten volledig worden benut.

Daarnaast biedt een ECDIS-apparaat in informatiemodus mogelijk ook extra functies, bijvoorbeeld het weergeven van een alarm van een aangesloten apparaat, zoals het Inland AIS-apparaat.

## QR23 Verplichte uitrusting met een Inland ECDIS-apparaat of vergelijkbaar apparaat voor de weergave van elektronische kaarten

Schepen die overeenkomstig artikel 4.07 van het Rijnvaartpolitiereglement met een Inland AIS-apparaat moeten zijn uitgerust, moeten ook zijn voorzien van een Inland ECDIS-apparaat in informatiemodus of een daarmee vergelijkbaar **apparaat voor de weergave van elektronische kaarten**, dat met het Inland AIS-apparaat is verbonden.

Bovendien moeten zij dit samen met een actuele elektronische binnenvaartkaart gebruiken. Dat betekent dat de schipper de laatste versie van de beschikbare kaarten moet hebben geïnstalleerd.

Deze uitrustingsverplichting geldt niet voor:

* schepen die niet zijn onderworpen aan de verplichting tot uitrusting met een AIS-apparaat \(zie QR5\),
* veerponten.

De definitie van een veerpont in artikel 1.01, onderdeel l, van het Rijnvaartpolitiereglement luidt als volgt: “een schip dat een veerdienst onderhoudt, waarbij de vaarweg wordt overgestoken, en dat door de bevoegde autoriteit als veerpont wordt aangemerkt”.

## QR24 Wat moet er worden gedaan wanneer het visualiseringssysteem van elektronische kaarten de informatie van het Inland AIS-apparaat niet langer kan weergeven?

Het visualiseringssysteem van elektronische kaarten moet in werking én deugdelijk zijn en goed functioneren.

Storingen kunnen mogelijk worden verholpen door het visualiseringssysteem en het Inland AIS-apparaat uit te schakelen en weer op te starten.

Indien het visualiseringssysteem van elektronische kaarten defect is, kan dit leiden tot misverstanden en onduidelijke situaties op de waterwegen.

Als een schipper een reis begint met een defect Inland ECDIS-apparaat, is dat altijd op eigen verantwoordelijkheid.

Aangezien te verwachten valt dat een visualiseringssysteem van elektronische kaarten slechts bij hoge uitzondering defect zal raken, beveelt de [CCR](https://www.ccr-zkr.org/) de Rijnoeverstaten aan hier soepel mee om te gaan en daarbij het volgende in acht te nemen:

* Een schip met een visualiseringssysteem dat de gegevens van het Inland AIS-apparaat niet kan weergeven, mag de reis gedurende ten hoogste 48 uur voortzetten. Deze tolerantie maakt het mogelijk de volgende laad- of loshaven te bereiken of – indien deze te ver is – een plaats waar de defecte uitrusting kan worden gerepareerd of vervangen.
* Geen enkele reis mag worden begonnen zonder een goed werkend visualiseringssysteem, dat ingeschakeld moet zijn; indien dit niet het geval is, vervalt de verleende termijn van 48 uur.
* Gezien de bijzondere aard van de reizen van dagtochtschepen, zijn de twee voorafgaande alinea’s niet op dit scheepstype van toepassing. Een dagtochtschip met een visualiseringssysteem dat de gegevens van het AIS-apparaat niet kan weergeven, mag de reis gedurende ten hoogste 48 uur voortzetten.

## QR25 Welke minimumeisen worden er in de Rijnvaart gesteld aan visualiseringssystemen van elektronische kaarten?

[De CCR](https://www.ccr-zkr.org/) heeft bij [Besluit](https://www.ccr-zkr.org/13020400-nl.html) 2013-II-16 de uitrusting met en het gebruik van het Inland AIS-apparaat verplicht gesteld vanaf 1 december 2014.

Er zijn minimumeisen vastgelegd om te garanderen dat het Inland ECDIS-apparaat in informatiemodus of een vergelijkbaar apparaat voor de weergave van elektronische kaarten correct functioneert. Ter aanvulling zijn er ook aanbevelingen opgesteld.

De [minimumeisen voor visualiseringssystemen van elektronische kaarten](https://www.ccr-zkr.org/files/documents/ris/prot2014I12nl_Annexe2.pdf) werden vastgesteld bij [Besluit](https://www.ccr-zkr.org/13020400-nl.html) 2014-I-12.

De minimumeisen in dat [document](https://www.ccr-zkr.org/files/documents/ris/prot2014I12nl_Annexe2.pdf) hebben betrekking op het gebruik en de weergave van informatie en de software.

<table>
  <thead>
    <tr>
      <th style="text-align:left">&#x200B;</th>
      <th style="text-align:left">Minimumeisen</th>
      <th style="text-align:left">Aanbevelingen</th>
    </tr>
  </thead>
  <tbody>
    <tr>
      <td style="text-align:left">Gebruik</td>
      <td style="text-align:left">
        <p>- De elektronische binnenvaartkaarten geven op nauwkeurige wijze de contouren
          van de rivier en van de vaargeul weer en zijn op de offici&#xEB;le elektronische
          binnenvaartkaarten gebaseerd.</p>
        <p>- De elektronische binnenvaartkaarten zijn opgeslagen in het visualiseringssysteem
          aan boord van het schip.</p>
      </td>
      <td style="text-align:left">De meest recente offici&#xEB;le elektronische navigatiekaart (ENC) gebruiken.</td>
    </tr>
    <tr>
      <td style="text-align:left">Weergave van de elektronische kaart</td>
      <td style="text-align:left">
        <p>- Het visualiseringssysteem van elektronische kaarten is door middel van
          een betrouwbare kabelverbinding aan het Inland AIS-apparaat aangesloten.</p>
        <p>- Tijdens de vaart van het schip is het apparaat uitsluitend voor de weergave
          van elektronische binnenvaartkaarten bestemd.</p>
        <p>- De weergegeven informatie is vanuit de stuurstand goed zichtbaar.</p>
      </td>
      <td style="text-align:left">
        <p>- Het visualiseringssysteem van elektronische kaarten voldoet aan de eisen
          betreffende de geldende standaard voor Inland ECDIS in informatiemodus.</p>
        <p>- Een aanvullend afzonderlijk visualiseringssysteem van elektronische
          kaarten voor de informatiemodus gebruiken,</p>
        <p>indien het schip met een Inland ECDIS-apparaat in navigatiemodus is uitgerust.</p>
      </td>
    </tr>
    <tr>
      <td style="text-align:left">Software</td>
      <td style="text-align:left">
        <p>- De software geeft de correcte en actuele positie van het eigen schip
          op de elektronische binnenvaartkaart weer.</p>
        <p>- De software geeft op de elektronische binnenvaartkaart de correcte en
          actuele positie van de andere schepen weer.</p>
        <p>- De software biedt de mogelijkheid de gedetailleerde lijst met AIS-informatie,
          als bedoeld in artikel 4.07, vierde lid, van het Rijnvaartpolitiereglement,
          van een gekozen schip weer te geven.</p>
      </td>
      <td style="text-align:left">
        <p>- De software voor de weergave van elektronische binnenvaartkaarten voldoet
          aan de eisen betreffende de navigatiemodus van de geldende Inland ECDIS-Standaard.</p>
        <p>- De software voor de weergave van een elektronische binnenvaartkaart
          ori&#xEB;nteert deze zodanig dat het schip de as van de vaarweg volgt.</p>
      </td>
    </tr>
  </tbody>
</table>

Opmerking: Inland ECDIS in navigatiemodus betekent dat het apparaat met een radarsysteem is verbonden en dat daarmee het bereik beperkt is of er moet continu omgeschakeld worden tijdens het varen, wat ook niet wenselijk is.

## QR26 Moet het blauwe bord aan Inland AIS worden gekoppeld?

De koppeling van het blauwe bord aan het Inland AIS-apparaat is niet verplicht.

De koppeling van het blauwe bord aan het Inland AIS-apparaat wordt op zeer uiteenlopende manier uitgevoerd. Schippers moeten er zich bij het navigeren van bewust zijn dat sommige schepen het blauwe bord aan het Inland AIS-apparaat hebben gekoppeld en andere niet, en dat het dus niet zeker is dat de weergegeven situatie in een elektronische kaart met de werkelijkheid overeenstemt.

## QR27 Mag Inland ECDIS in navigatiemodus worden gebruikt?

Ja, een Inland ECDIS-apparaat in navigatiemodus is toegestaan om te voldoen aan de verplichting tot uitrusting met een Inland ECDIS-apparaat in informatiemodus of een vergelijkbaar apparaat voor de weergave van elektronische kaarten. Er wordt evenwel aanbevolen om naast het Inland ECDIS-apparaat in navigatiemodus een aanvullend afzonderlijk Inland ECDIS-apparaat in informatiemodus of een vergelijkbaar visualiseringssysteem te voorzien, zodat er in de navigatiemodus niet hoeft te worden geschakeld tussen verschillende bereiken.

### Werking van het Inland ECDIS-apparaat in informatiemodus

In informatiemodus doet een Inland ECDIS-apparaat dienst als een soort elektronische atlas. De informatie over de waterweg wordt op een scherm getoond.

Inland ECDIS in informatiemodus wordt doorgaans gebruikt voor een bereik van 2000 meter of meer. Wanneer het apparaat met een positiesensor wordt verbonden, kan men het kaartbeeld automatisch laten meebewegen, zodat het eigen vaartuig zich altijd in het midden van het scherm bevindt. Als Inland ECDIS met een Inland AIS-apparaat is verbonden, is het daarnaast ook mogelijk andere vaartuigen die met een Inland AIS-apparaat zijn uitgerust, weer te geven.

Het Inland ECDIS-apparaat hoeft alleen in de informatiemodus te worden gebruikt. De bepalingen in de Inland ECDIS-standaard zijn slechts aanbevelingen. Alleen de minimumeisen die de CCR bij Besluit 2014-I-12 heeft vastgelegd, zijn van toepassing.

Een vergelijkbaar apparaat voor de weergave van elektronische kaarten hoeft de bovengenoemde functies niet te hebben.

### Werking van het Inland ECDIS-apparaat in navigatiemodus

Navigatiemodus is het gebruik van het Inland ECDIS-apparaat om het vaartuig te sturen door het radarbeeld over de onderliggende kaart \(Inland ENC\) te projecteren.

Inland ECDIS-apparatuur kan alleen in navigatiemodus worden gebruikt als er radarapparatuur zoals gedefinieerd in de voorschriften betreffende de minimumeisen beschikbaar is en er is voldaan aan de testvoorwaarden voor radarinstallaties in de Rijnvaart. Bovendien is een typegoedkeuring vereist. De positie van het vaartuig wordt afgeleid van een systeem voor continue positiebepaling, dat voldoende nauwkeurig is om een veilige vaart te garanderen.

Iedereen die een Inland ECDIS-apparaat in navigatiemodus gebruikt, moet een radarpatent hebben.

Inland ECDIS in navigatiemodus wordt in een passend radarbereik gebruikt \(op de Rijn is dat doorgaans 800 m / 1200 m\).

## QR28 Checklist voor reizen

Op [deze pagina](https://firebasestorage.googleapis.com/v0/b/gitbook-28427.appspot.com/o/assets/-LzkduvER3ZWneEYq38_/-MFd8t_jcer6hpFXDfTm/-MFdAWpSlYUGcplX5Ec_/checklist.pdf?alt=media&token=bc218ea3-10d4-4131-b799-707cca9b717b) staan enkele checklists voor reizen die gebruikt kunnen worden om aan de uitrustings- en gebruiksverplichting voor Inland AIS te voldoen. Opgelet: deze checklists zijn slechts voorbeelden en zijn niet volledig. Mogelijk moeten ze worden aangevuld overeenkomstig plaatselijke regelgeving.

Deze checklist is bedoeld om de schippers te helpen het Inland AIS-apparaat aan boord te gebruiken. Hier wordt in het kort aangegeven welke gegevens moeten worden ingevoerd en bijgewerkt tijdens de reis van het binnenvaartschip. Welke minimumgegevens momenteel verplicht zijn, kan variëren per regio. De minimumvereisten voor de gegevensinhoud staan in de desbetreffende regelgeving van de riviercommissie of in de nationale wetgeving.

Controleer voor vertrek of het Inland AIS-apparaat ingeschakeld is.

**Voor de reis**

Controleer \(af en toe\) je eigen scheepsgegevens die je Inland AIS-apparaat doorstuurt:

* Naam van het vaartuig.
* ENI-nummer.
* ERI-scheeps- en samensteltype.
* Lengte en breedte van het vaartuig.
* Referentiepunt van de gps-antenne.
* Als het blauw bord met het systeem in verbinding staat:
  * controleer of de status van het blauw bord correct is.
* Controleer of je de gegevens van andere schepen \(die je kunt zien vanuit de stuurhut\) ontvangt op het visualiseringssysteem van elektronische kaarten.

**Kort voor de afvaart**

Zorg ervoor dat de gegevens van je vaartuig voor de geplande route in overeenstemming zijn met wat vereist is in de regionale regelgeving voor de waterwegen die je gaat bevaren:

* Als je in een samenstel vaart:
  * lengte en
  * breedte van het samenstel en het referentiepunt van de gps-antenne. Ook als de vorige reis in een samenstel was, moeten die gegevens worden aangepast.
* Verander de vaarstatus van het vaartuig in “onderweg” met betrekking tot de vaarstatus die van toepassing is.

**Tijdens de reis**

* Houd de vaarstatus van het vaartuig up-to-date.
* Controleer of je gegevens ontvangt van andere vaartuigen \(die je kunt zien vanuit de stuurhut\).

**Na de reis**

* Verander de vaarstatus van het vaartuig in “aangemeerd” of “voor anker”.
* Pas indien nodig de reisgerelateerde gegevens aan.
* Gebruik het Inland AIS-apparaat in overeenstemming met de regionale regelgeving voor de waterweg/haven waar je je bevindt.

![](../.gitbook/assets/4%20%282%29.png)

Nog niet te vertalen \(afbeelding\)

Niet vergeten!

Registreer alle activiteiten in het vaartijdenboek en de dienstboekjes.

\*\*\*

1. 
